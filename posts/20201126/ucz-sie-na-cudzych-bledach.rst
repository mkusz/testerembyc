.. title: Ucz się na cudzych błędach
.. slug: ucz-sie-na-cudzych-bledach
.. date: 2020-11-26 00:30:00 UTC+01:00
.. tags: nauka, kursy, życie
.. category: 
.. link: 
.. description: Historia z życia, a nauka zdalna i kursy online
.. type: text
.. previewimage: /images/posts/20201126/wrong_sum.jpg
.. template: newsletter.tmpl

.. image:: /images/posts/20201126/wrong_sum.jpg
    :align: center
    :target: /posts/20201126/ucz-sie-na-cudzych-bledach/

Prowodyrem tego wpisu jest mój młodszy syn, a cała historia wydarzyła się jednego z jesiennych wieczorów. Jeśli więc jesteś ciekaw co też *młody* przeskrobał i jaki to związek ma z nauką czegokolwiek, to zapraszam do dalszej lektury.

.. more

Rodzice się nie znają
=====================

Jeśli jesteś rodzicem, to zapewne nie raz, powtarzałeś swojemu dziecku *nie skacz po łóżku/kanapie*. Natomiast jeśli nie masz dzieci, to jest duża szansa, że pamiętasz, jak Twoi rodzice mówili to Tobie. Nie inaczej jest u mnie w domu. Moje 2 pociechy bardzo często o tym zapominają (szczególnie jak starszy goni młodszego z jakiegoś powodu). O dziwo rzeczona historia wydarzyła się w drodze do łóżka. Otóż młodszy syn postanowił *wskoczyć pod kołdrę*. Ja siedząc w moim mini biurze, które jest obok ich pokoju, usłyszałem tylko głośny trzask (nawet słuchawki z muzyką nie pomogły). Zaniepokojony hałasem, odłożyłem spokojnie słuchawki i jak to mawiał klasyk: *tylko spokój może nas uratować*. Zmuszony, wybrałem się na *drobny spacer*. Wchodząc do pokoju dzieci, widzę starszego syna leżącego beztrosko na łóżku, a młodszego siedzącego przed łóżkiem. Patrzy wystraszony na łóżko i wygląda, jak by czekał czy przypadkiem się nie zawali. Pytam najspokojniej, jak tylko jestem w stanie *co się stało?*.

.. image:: /images/posts/20201126/broken_bed.jpg

Młodszy spuszcza wzrok w podłogę, a starszy ze stoickim spokojem stwierdza *młody złamał deskę w łóżku*. No cóż. Życie. Wiesz co jednak jest najśmieszniejsze w tym wszystkim? Kilka miesięcy wcześniej, starszy syn zrobił dokładnie to samo w swoim łóżku. Młodszy nie wyciągnął niestety wniosków z błędu popełnionego przez starszego brata. Porozmawialiśmy później właśnie na temat wyciągania wniosków z cudzych błędów.

Darmowa wiedza czy płatny kurs
==============================

Dlaczego więc piszę o tej całej historii Tobie? Otóż chodzi o kwestie tego, gdzie się uczyć. Obecnie w dobie pandemii i ogólnego dystans społecznego, nauka zdalna zdobywa coraz większą popularność. Niestety osoby, które tworzą takie materiały w postaci płatnych kursów, słyszą, że ta samą wiedzę można znaleźć za darmo w internecie. Zgadzam się, że ta wiedza jest dostępna za darmo, jednak jest z nią pewien problem, tzn. jest ona rozproszona, a czasem nawet niekompletna. Bardzo często wpisy na blogach poruszają bardzo mały wycinek całości lub są tylko wstępem do czegoś większego, a tego większego na blogu danego autora nie widać. Wiem, bo sam napisałem do tej pory tylko 1 artykuł dotyczący Pythona (swoją drogą, jeśli chcesz więcej technicznych materiałów, daj mi o tym znać). To wynika z wielu rzeczy, ale główny powód jest taki, że takie wpisy powstają niejako charytatywnie. Autor bloga technicznego musi poświęcić bardzo dużo czasu, aby w sensowny i rzetelny sposób przedstawić swoją wiedzę. Jeśli więc materiał ma być przekrojowy, to taki autor woli utworzyć płatny kurs, niż dzielić się pełną wiedzą za darmo. Nikt z nas nie chciałby chyba pracować za darmo?

Dlaczego więc napisałem, że należy uczyć się na cudzych błędach? Dlatego, że w płatnych kursach, autorzy opisują swoje doświadczenia i drogę, jaką oni przebyli w danym temacie. Wiedzą często gdzie są pułapki, czego należy unikać i opowiadają o tym.

Czy darmowa wiedza faktycznie jest darmowa?
===========================================

Czy darmowa wiedza jest wg mnie zła? Absolutnie nie, ale samodzielne szukanie wartościowych materiałów jest trudne i bardzo czasochłonne. Ponieważ "czas to pieniądz" to zadaj sam sobie i odpowiedz na pytanie: *czy stać mnie na poświęcenie tego czasu na wyszukanie tych wszystkich informacji*? Jeśli nie wiesz jak sobie na nie odpowiedzieć, to proponuję drobny eksperyment:

1. Zadaj sobie jakiś konkretny problem do wyszukania w internecie (coś bardziej skomplikowanego, np. jeśli interesujecie się tzw. zieloną energią (poszukajcie porównania wydajności paneli monokrystalicznych z polikrystalicznymi w Polsce).
2. Zmierz, ile czasu potrzebujesz, na wyszukanie sensownych materiałów (nie tylko ogólników, które są dostępne na każdej stronie i przenoszone z jednej na drugą, na zasadzie kopij/wklej, ale realne porównanie obu technologi przy takiej samej powierzchni dachy). Podczas szukania, uwzględnijcie czas potrzebny na przeczytanie materiałów, a końcowy wynik zaokrąglijcie do 30 minut.
3. Przelicz, ile kosztuje wasza godzina pracy. Jak pracujecie na etacie, to podzielcie swoją średnio miesięczną wypłatę przez 168 (tyle średnio godzin miesięcznie pracujemy).
4. Teraz pomnóż wartości z punktów 2 i 3.

Ile Ci wyszło? Więcej niż 100 zł? Jeśli tak to zastanówcie się, ile różnych aspektów poruszanych jest w ramach dowolnego szkolenia. Czy po takim eksperymencie zapłacenie 500 zł, a nawet 1000 zł za materiał omawiający całościowo jakieś zagadnienie nie wydaje Ci się teraz kwotą bardziej sensowną, a w niektórych przypadkach nawet podejrzanie niską?

Na zakończenie
==============

Mam nadzieję, że po tym artykule spojrzysz ciut przychylniejszym okiem na twórców płatnych kursów. Stworzenie ogólnie dobrej jakości materiałów wymaga nakładu pracy, a co za tym idzie poświęcenia sporej ilości czasu. Doceń twórców zarówno darmowych, jak i płatnych materiałów.
